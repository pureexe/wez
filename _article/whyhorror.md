---
title: ทำไมคนเราชอบเกม Horror?
date: 2017-05-04T00:00:00.000+07:00
---
สวัสดีครับ ชาว Whateverzone ทุกท่าน! 
อย่างที่เราๆ ท่านๆ ทราบกัน… เราได้แปลและเจอกับเกม RPG จำนวนมาก เกมเหล่านั้นจำนวนไม่น้อย เป็นเกมแนวสยองขวัญ หรือ Horror RPG Game

ไม่ว่าจะ Mogeko Castle, Ib, LAst WEEK, FNAF, Home Sweet Home และอีกหลายเกมมากมาย…
ก็น่าแปลกนะ ทั้งๆที่่หลายคนกลัวหรือสยองกับกราฟิก เพลง และเนื้อหาของเกมพวกนี้ แต่เหมือนว่าทุกคนจะชอบที่จะเล่นมัน (หรือไปดูแคสเกม ซึ่งนับเป็นความทรมาณแด่เหล่าแคสเตอร์ที่กลัวผี…)

อย่าแปลกใจไป เหล่าเกมเมอร์และชาว WEZ ทั้งหลาย…
มันมีเหตุผล…

[](/assets/images/re7.jpg)

จากเว็บไซต์ observer.com ในบทความ “Resident Evil 7 and Why We Love Horror Video Games: A Fear Sociologist Weighs In” ได้อ้างอิงถึงคำพูดของ Margee Kerr ในหัวข้อว่าทำไมคนเราชอบเกมสยองขวัญว่า เมื่อเราเจอสิ่งที่น่ากลัว สมองเราจะหลั่งสารต่างๆออกมาเพื่อตอบโต้ ซึ่งปกติแล้ว เราควรทำทุกอย่างเพื่อให้มันหายไป เช่นวิ่งหนีไปให้ใกล้ แต่ที่เรากลับพยายามจะเรียกหาสารนี้ (ซึ่งทำให้เกิดความกลัว) เมื่อเราเล่นเกม Horror มันมีเหตุผลมาจากการที่เรารับรู้ว่า สิ่งที่เรากำลัง “กลัว” นะ ไม่ใช่ของจริง มันจะไม่ทำให้เราตกในอันตรายจริงๆ เราจึงพยายามเก็บเกี่ยวความรู้สึกนี้ไว้…

ก็ฟังดูดีนะ แต่ว่ามีเหตุผลอื่นอีกไหมนะ? มีแน่ครับ มีแน่

![](/assets/images/madfather1.jpg)

จากบทความ “Horror Movies: Why People Love Them” จากเว็บไซต์ livescience.com ได้กล่าวถึงสาเหตุที่เราชอบหนังสยองขวัญ (ซึ่งก็ไม่ค่อยต่างจากเกมสยองขวัญเท่าไร เว้นเพียงเราไม่ได้เล่น - เราดู) ไว้ว่า เหตุผลที่เราชอบดูหนังสยองขวัญ เป็นเพราะเรา “ต้องการ” ที่จะกลัว และเมื่อหนัง (หรือ เกม ในเคสของเรา) ทำให้เรา “กลัว” อย่างที่เราต้องการ เราก็พึงพอใจ และชอบหนังเรื่องนั้น มากพอที่เราจะยอมเสียตังค์ (หรือสำหรับเกม เสียเวลา) ไปเสพอีก (Fun Fact: คนที่ชอบดูหนังสยองขวัญมักเป็นผู้ชายวัย 15-45 ปี… อืมมมม แล้วเกมเป็นไงน่ะ?) 

![](/assets/images/logo-wez.png)

โอ้ แต่คำตอบที่แท้จริงก็ไม่ได้ล็อกลงตัวขนาดนั้น ในบทความเดียวกันนี้ได้กล่าวถึงความเป็นไปได้อื่นๆ เช่น เราชอบจะดูเรื่องน่ากลัวๆจากสถานที่ที่ปลอดภัย เราเสพติดอะดรีนาลีน หรือก็แค่อยากหายเบื่อจากชีวิตปกติ…

...แต่แม้เหตุผลจะซับซ้อน งงงวย ขนาดไหน… ...ผมว่า มีสิ่งหนึ่งที่เรายืนยันได้แน่
เราจะยังคงเล่น และชอบ เกม Horror ต่อไป… จนกว่าเราจะเจอ “Horror” พวกนั้นซ่ะเอง

## ผู้เขียน
bbsaver (https://my.dek-d.com/jettanut/)
