---
title: รู้จักกับ Easy RPG
date: 2016-03-12T00:00:00.000+07:00
---
Easy RPG คือโปรแกรมสร้างเกมส์แนว rpg โดยตัวโปรแกรมนั้นถูกออกแบบมาให้ทำงานคล้ายกลับ RPG maker 2000/2003 โดยมีจุดประสงค์สำคัญ 3 ประการนั่นคือ ฟรีไม่มีค่าใช้จ่าย,ใช้งานได้ข้ามระบบปฏิบัติการ และใช้งานได้บนหลากภาษา อีกทั้งยังสามารถนำเข้าไฟล์เดิมที่สร้างด้วย RPG maker มาใช้งานใน Easy RPG ได้ทันที

## Editor
ในส่วนของ Editor จะเห็นว่าหน้าตาคล้ายกลับ RPG maker 2000/2003 ทำให้ผู้ที่เคยใช้งาน RPG maker ไม่จำเป็นต้องปรับตัวมาก โดยขณะนี้ตัว Editor สามารถทำงานได้บนสองระบบปฏิบัติการนั่นคือ Windows และ Linux

![](/assets/images/article/meet-easy-rpg/easy-rpg-editor.png)

## Player
ตัว Player นั้นสามารถใช้งานได้กับเกมส์ที่สร้างด้วย RPG maker 2000/2003 ได้ทันทีโดยไม่ต้องทำการแก้โค้ดแม้แต่น้อย ซึ่ง Player ขณะนี้รองรับหลายระบบปฏิบัติการแล้วได้แก่ Windows/Mac/Linux/Android/iOS หรือแม้กระทั่งเล่นผ่าน Browser โดยภาพที่ปรากฏอยู่เป็นตัวอย่างเปิดเกมส์ Yandellera ที่สร้างโดย RPG maker 2000 โดยไม่แก้โค้ดใดๆเลย

![](/assets/images/article/meet-easy-rpg/easy-rpg-player.png)

## ภาษาไทย
ขณะนี้ Easy RPG ยังไม่รองรับการใช้งานภาษาไทย ทั้งตัว Player และ Editor ซึ่งแน่นอนว่า RPG maker 2000/2003 เองก็ไม่รองรับภาษาไทย ซึ่งผมได้ลองติดต่อเข้าไปทางทีมพัฒนาแล้ว พบว่าพวกเขาสนใจเป็นอย่างมากและกำลังพัฒนาอยู่ในตอนนี้

![](/assets/images/article/meet-easy-rpg/thai-debug.jpg)

## สรุป
ตอนนี้ Easy RPG ยังไม่เหมาะกับการใช้งานจริงเท่าใดนักเนื่องจากยังไม่รองรับภาษาไทย แต่ในอนาคตเมื่อรองรับภาษาไทยแล้ว จะช่วยให้เป็นทางเลือกในการสร้างเกมส์แนว RPG ให้ง่ายและฟรีและยังเป็นความหวังในการแปลเกมส์ภาษาไทยที่สร้างด้วย RPG maker 2000/20003 เช่น เกมส์ Ib เป็นต้น

ซึ่งถ้าท่านสนใจโปรแกรม Easy RPG แล้วละก็สามารถเข้าไปเยี่ยมชมหน้าเว็บไซต์ของโปรแกรมนี้ได้ที่ [easy-rpg.org](https://easyrpg.org/)
